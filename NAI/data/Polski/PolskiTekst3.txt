Dyskografia polskiego rapera i producenta muzycznego O.S.T.R. obejmuje dziewiętnaście albumów solowych, jeden album koncertowy, trzydzieści dziewięć singli, dziesięć albumów we współpracy, cztery albumy specjalne oraz czterdzieści cztery solowe teledyski.

O.S.T.R. sprzedał ponad 400 tysięcy albumów, co czyni go trzecim najlepiej sprzedającym się raperem w Polsce[1]. Raper debiutował na polskiej liście sprzedaży – OLiS dwadzieścia sześć razy, dwadzieścia jeden razy na podium, w tym dwanaście razy na 1. miejscu. Zdobył dwanaście certyfikacji złotych płyt, dziesięć certyfikacji platynowych płyt oraz jedną certyfikację diamentowej płyty ze ZPAV.