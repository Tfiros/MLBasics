Prawa mniejszości seksualnych
Uchwalona w styczniu 2009 konstytucja zakazuje dyskryminacji na podstawie orientacji seksualnej[16]. W tym samym roku ogłoszono powołanie Dnia Mniejszości Seksualnych[16]. W 2012 roku zgłoszono projekt ustawy legalizującej małżeństwa osób tej samej płci[16], projekt został jednak odrzucony, małżeństwa osób tej samej płci i związki partnerskie są nielegalne, konstytucja z 2009 roku definiuje małżeństwo jako związek kobiety i mężczyzny[17].

Polityka zagraniczna
W odróżnieniu od poprzednich rządów Boliwii prowadził zdecydowanie antyamerykańską politykę[18]. Wielokrotnie publicznie krytykował Stany Zjednoczone, w 2008 wydalił z kraju ambasadora USA[18]. Nawiązał przyjazne relacje z Unią Europejską; w okresie jego rządów Boliwia otrzymała najwięcej pomocy dwustronnej ze strony UE w całej Ameryce Południowej[19]. Utrzymywał bardzo przyjazne stosunki z Kubą i Wenezuelą[19]. Innym ważnym sojusznikiem Boliwii w okresie rządów Moralesa stała się Brazylia[20].